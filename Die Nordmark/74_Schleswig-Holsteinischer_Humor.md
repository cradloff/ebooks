<h><em>Schleswig-Holsteinischer Humor im Volksmund.</em></h>

1.    	Wenn ick nachts gut slapen schall, sä de Bur, mutt ick dags
min Ruh hebbn, do kreg he sick en Middagsslap.

2.	 Dat kumt wedder, sä de Bur, un geev sin Swien Swienfleesch.

3.     Gliek stark, sä de Bur, da smeet de Jung em in de Krüff.

4.     Dat's 'n Buddel, sä de Bur, un drunk ut den Lepel.

5.	Dat kost nix, sä de Bur, do prügelt he sin Jung.

6.	Dat helpt vör de Müs', sä de Bur, da stök He sin Hus an.

7.	Alles mit Maten, sä de Bur, do soop he en Kann Brannwien ut.

8.	Vör wenig Eten bin ick nich, sä de dithmarscher Bur, awer
drinken mag ick gern. Dahingegen mutt ick naher min gehörige
Ruh hebbn.

9.	Wat wi nützlich sünd, wenn wi jung sünd, sä de Jung,
da foder he de Farken.

10.	Dat lat ik gan, sä de Jung, as he'n Kalv vunn'n Jahr
drägen sull.

11.	Daröwer geit nix! sä de Jung, in'n Bett liggn un'n Bodderbrod
in'e Hand.

12.	Ick will nich blieben, un min Herr will mi nich beholn, mi
sül mal verlangen, wie't aflöppt, sä de Jung.

13.	All to minen Besten, sä de Jung, do slogen se em den Stock
op'n Puckel intwei.

14.	Beter is beter, sä de Jung un streu Zucker up'n Sirup.

15.	 Wi kunn as Bröders tohopen leben, sä de Jung to sin
Vader, wenn du blott dat verdammte Slagen nalaten wullst.

16.	Ick wull ick leeg ers, sä de Jung, do seet he in't Bedd.

17.	Wo hett die denn de Düwel, sä de Jung, as he de Abendsegn
nich finn kunn.

18.	't is gut, wer dar nix mit to don hett, sä de Jung, do beeten
sick twee Kreien.

19.	Dat's 'n Muskant, sä Asmus, da harr he 'n Farken in
'n Sack.

20.	Dat mußt gewohnt warn, sä de Bäcker, do wischt he mit
de Katt de Backaben ut.

21.	Dat wölkt wi wull kriegn, sä de Avkat, da meent he dat Geld.

22. Nu kummt dor wat, sä Bautzendal, da schot he ut de Luk.

23. Allens kummt an'n Mann, sä dat Mäten, blot ick nich.

24. Wenn ick mal Fru bün, seggt dat Mäten, denn ät ick all
Dag Klümp un Backbeern.

25. Ra' mi gut, sä de Brut, as se heiraten sull, awer ra' mi
nich aff.

26. Wer lang hett, lett lang hangen, un wer noch länger hett,
lett slepen, sä de Düwel, do harr he sick 'n Latt an 'n Swanz bunn.

27. Dat weer een, sä de Düwel, do kreeg he 'n Snieder bi 't
Been.

28. Dat Krut kenn ick, sä de Düwel, un sett sick in de Brennnettel.

29. Spaß mut sin, sä de Düwel, do stek he sin Grotmoder mit
de Mißfork.

30. Wo man singt, da laß dich ruhig nieder, sä de Düwel,
do sett he sick in 'n Immenschwarm.

31. Veel Geschrigg un wenig Wull, sä de Düwel, do klippt he
de Swien.

32. Gott bewahr de Ogn, de Näs is doch all ton Düwel! sä de
Fru, as se en Kartüffel eet, de in't Semp fulln weer.

33. Na dahn Ding is gut ruhn, sä de ol Fru un lees den
Morgnsegn un Abendsegn toglik.

34. Geit doch keen Ding öwer de Rendlichkeit, sä de ool Fru,
un kehr alle Winachtsabend eer Hemd um.

35. Ik sitt gut, sä de Katt, do seet se op't Speck.

36. Dat is 'n swar Stück, sä de Mulwarp, do sull he Waterpedden
lehrn.

37. Sla de Jungs de Jack vull un lat's na Hus gähn, sä Förster
Roggenstein to'n Scholmeister, as he mit op de Jagd sull.

38. Frie man erst! sä de Scheper to sin Hund, dann warst
du dat fix öwern Tun spring'n wull laten.

39. Dör de Kehl kann vel! sä de Schipper, do harr he sin Dreemastschipp
versapen.

40. De öllsten Kinner kriegt gar nix un min jüngsten eben so
vel, sä Jan Schulz, as he fragt wor, wo vel sin Kinner denn mitkriegt.

41. 't is en Meisterstück! sä de Timmermann, de harr en Hunnhütt
bu't un't Lock vergeten.

42. Verfeer di nich, sä de Voß, da sprung he op'n Hahn.

43. Nimm't nich öwel, sä öe Voß, da harr he en Goos bi'n Wickel.

44.   Wat sünd ji vor Minschen! sä Westfal to sin Swien, as
se den Kaben umstött harrn.

45.   Nich mienetwegen, sä de Wulf, awer so'n Schaap smeckt
doch gut.

46.	Beter en Luus in'n Kohl as garkeen Fleesch.

47.	De dümmsten Burn hebbt de größten Kantüffeln.

48.	Dor is keen Pott so scheef, dor paßt en Deckel op.

49.	En kloke Hehn leggt ok mal in de Netteln.

50.   Fett driwt baben.

51.	Geduld öwerwinnt Swiensbraden.

52.	Gegen en hitten Backaben is nich antojappen.

53.	Je arger Strick, je beter Glück.

54.	Kinnermaat un Kalvermaat möt ole Lüd weeten.

55.	Lewer de Mag verrenken as de Weert wat schenken.

56.	Man mutt Bäckers Kinner keen Stuten gewen.

57.	Utverschamt lett nich gut, awers fett gut.

58.	Vor Geld kann man den Düwel danzen laten.

59.	Wat de Bur nich kennt, dat itt he nich.

60.	Wat de Een sin Uhl, is de Annern sin Nachtigal.

61.	Wat enmal to'n Swinstrog tohaut is, darut ward nimmer
en Vigelin.

62.	Wenn et regnet op de Prester, denn drüppelt dat op de
Köster.

63.	Wer sick nix rekent un ok nix is, de is tweemal nix.

64.	Wo Geld is, dor is de Düwel ok, un wo keen Geld is, dor
is he tweemal.

65.   He hett 'n anslägschen Kopp, wenn he de Trepp dalfallt.

66.   He hett depe Insichten, wenn he in de Soot kiekt.

67.	He süt dat an as de Koh dat nie Door.

68.	He hett de beste Knaken in't Muul.

69.	He sprickt immer von 'n groten Christopher un hett den
lütten nich 'n mal sehn.

70.	 Em geit dat Muul as en Lammersteert.

71.	He lüggt mehr as veer Peer trecken könnt.

72.	He is so ehrlich as de Jud von Altona, de stohl op'n helligen
Middag.

73.	He hett nich stahl'n, he hett dar blots mit de Hand op pedd.

74.	He lett sick vörn Groschen öwert Hus trecken un wenn't gut
geit, noch eenmal.

75.	He kann nich mit de Ellbog'n in de Tasch kam'n.

76.	He sitt op't Geld as de Düwel op de Seel.

77.	Kummt he vundag nich, so kummt he morgen.

78.	De Katt hett em öwer de Tung kleit. (Er kann das R
nicht aussprechen.)

79.	He kiekt mit 't rechte Og in de linke Westentasch. (Er schielt.)

80.	He is so glatt, as wenn em de Bull lickt harr.

81.	He makt en Gesicht as acht Dag Regenwedder.

82.	He makt en Gesicht, dor kann man Rotten un Müs mit
bang maken.

83.	He süht ut, as wenn he en ophett un will bi de annern
anfangn.

84.	He makt 'n Lipp so breed, dor kunn en Kluckhehn mit söbn
Küken opsitten.

85.	He süht so sur ut, as harr he en Putt voll Müs op un
schull bi'n annern anfangn. (Er macht ein mürrisches Gesicht.)

86.	He süht ut as de düre Tid. (Er sieht trübselig aus.)

87.	He makt en Gesich as de Katt, wennt donnert.

88.	Ick hör em gahn, he hett Holtschoh an.

89.	Man kann sick op em verlaten as op'n dode Rott. (Er ist
unzuverlässig.)

90.	Dat is en Kerl as en Fusthannschen, he lett sick op beide
Hann trecken.

91.	He will immer mitten op'n Sack sitten un denn op beide
Enn fat hebbn. (Er ist egoistisch.)

92.	Grotdon is min Leben, Broder lehn min Sösling. (Großtuer.)

93.	 He is nich eegen un ok nich nücksch, awer wat he nich will,
dat deit he nich.

94.  	He is so eegen as Johann Held, de schull an'n Galgen un
wull nich. (Er ist eigensinnig.)

95.	He verseeg sick as Vatter Lorenz, de wull en Pund Toback
kopen un stohl een. (Er irrt sich.)

96.	He fragt de Koh en Kalv af.

97.	He dampt, as wenn'n lüttje Mann backt. (Er raucht stark.)

98.	He hangt opt Peerd as'n Fürtang. (Er ist ein schlechter
Reiter.)

99.	He hett 18 Handwark un 19 Unglück.

100.	Dat's en vun Hunnert. (Ein Gewöhnlicher.)
 
