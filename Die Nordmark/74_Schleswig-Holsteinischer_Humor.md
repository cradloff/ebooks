<span epub:type="pagebreak" id="page386" title="386" xmlns:epub="http://www.idpf.org/2007/ops"/>
<h2>Schleswig-Holsteinischer Humor im Volksmund.</h2>

<ol>

<li>Wenn ick nachts gut slapen schall, sä de Bur, mutt ick dags
min Ruh hebbn, do kreg he sick en Middagsslap.</li>

<li>Dat kumt wedder, sä de Bur, un geev sin Swien Swienfleesch.</li>

<li>Gliek stark, sä de Bur, da smeet de Jung em in de Krüff.</li>

<li>Dat's 'n Buddel, sä de Bur, un drunk ut den Lepel.</li>

<li>Dat kost nix, sä de Bur, do prügelt he sin Jung.</li>

<li>Dat helpt vör de Müs', sä de Bur, da stök He sin Hus an.</li>

<li>Alles mit Maten, sä de Bur, do soop he en Kann Brannwien ut.</li>

<li>Vör wenig Eten bin ick nich, sä de dithmarscher Bur, awer
drinken mag ick gern. Dahingegen mutt ick naher min gehörige
Ruh hebbn.</li>

<li>Wat wi nützlich sünd, wenn wi jung sünd, sä de Jung,
da foder he de Farken.</li>

<li>Dat lat ik gan, sä de Jung, as he'n Kalv vunn'n Jahr
drägen sull.</li>

<li>Daröwer geit nix! sä de Jung, in'n Bett liggn un'n Bodderbrod
in'e Hand.</li>

<li>Ick will nich blieben, un min Herr will mi nich beholn, mi
sül mal verlangen, wie't aflöppt, sä de Jung.</li>

<li>All to minen Besten, sä de Jung, do slogen se em den Stock
op'n Puckel intwei.</li>

<li>Beter is beter, sä de Jung un streu Zucker up'n Sirup.</li>

<li>Wi kunn as Bröders tohopen leben, sä de Jung to sin
Vader, wenn du blott dat verdammte Slagen nalaten wullst.</li>

<li>Ick wull ick leeg ers, sä de Jung, do seet he in't Bedd.</li>

<li>Wo hett die denn de Düwel, sä de Jung, as he de Abendsegn
nich finn kunn.</li>

<li>'t is gut, wer dar nix mit to don hett, sä de Jung, do beeten
sick twee Kreien.</li>

<li>Dat's 'n Muskant, sä Asmus, da harr he 'n Farken in
'n Sack.</li>

<li>Dat mußt gewohnt warn, sä de Bäcker, do wischt he mit
de Katt de Backaben ut.</li>

<li>Dat wölkt wi wull kriegn, sä de Avkat, da meent he dat Geld.</li>

<li><span epub:type="pagebreak" id="page387" title="387" xmlns:epub="http://www.idpf.org/2007/ops"/>Nu kummt dor wat, sä Bautzendal, da schot he ut de Luk.</li>

<li>Allens kummt an'n Mann, sä dat Mäten, blot ick nich.</li>

<li>Wenn ick mal Fru bün, seggt dat Mäten, denn ät ick all
Dag Klümp un Backbeern.</li>

<li>Ra' mi gut, sä de Brut, as se heiraten sull, awer ra' mi
nich aff.</li>

<li>Wer lang hett, lett lang hangen, un wer noch länger hett,
lett slepen, sä de Düwel, do harr he sick 'n Latt an 'n Swanz bunn.</li>

<li>Dat weer een, sä de Düwel, do kreeg he 'n Snieder bi 't
Been.</li>

<li>Dat Krut kenn ick, sä de Düwel, un sett sick in de Brennnettel.</li>

<li>Spaß mut sin, sä de Düwel, do stek he sin Grotmoder mit
de Mißfork.</li>

<li>Wo man singt, da laß dich ruhig nieder, sä de Düwel,
do sett he sick in 'n Immenschwarm.</li>

<li>Veel Geschrigg un wenig Wull, sä de Düwel, do klippt he
de Swien.</li>

<li>Gott bewahr de Ogn, de Näs is doch all ton Düwel! sä de
Fru, as se en Kartüffel eet, de in't Semp fulln weer.</li>

<li>Na dahn Ding is gut ruhn, sä de ol Fru un lees den
Morgnsegn un Abendsegn toglik.</li>

<li>Geit doch keen Ding öwer de Rendlichkeit, sä de ool Fru,
un kehr alle Winachtsabend eer Hemd um.</li>

<li>Ik sitt gut, sä de Katt, do seet se op't Speck.</li>

<li>Dat is 'n swar Stück, sä de Mulwarp, do sull he Waterpedden
lehrn.</li>

<li>Sla de Jungs de Jack vull un lat's na Hus gähn, sä Förster
Roggenstein to'n Scholmeister, as he mit op de Jagd sull.</li>

<li>Frie man erst! sä de Scheper to sin Hund, dann warst
du dat fix öwern Tun spring'n wull laten.</li>

<li>Dör de Kehl kann vel! sä de Schipper, do harr he sin Dreemastschipp
versapen.</li>

<li>De öllsten Kinner kriegt gar nix un min jüngsten eben so
vel, sä Jan Schulz, as he fragt wor, wo vel sin Kinner denn mitkriegt.</li>

<li>'t is en Meisterstück! sä de Timmermann, de harr en Hunnhütt
bu't un't Lock vergeten.</li>

<li>Verfeer di nich, sä de Voß, da sprung he op'n Hahn.</li>

<li>Nimm't nich öwel, sä öe Voß, da harr he en Goos bi'n Wickel.</li>

<li><span epub:type="pagebreak" id="page388" title="388" xmlns:epub="http://www.idpf.org/2007/ops"/>Wat sünd ji vor Minschen! sä Westfal to sin Swien, as
se den Kaben umstött harrn.</li>

<li>Nich mienetwegen, sä de Wulf, awer so'n Schaap smeckt
doch gut.</li>

<li>Beter en Luus in'n Kohl as garkeen Fleesch.</li>

<li>De dümmsten Burn hebbt de größten Kantüffeln.</li>

<li>Dor is keen Pott so scheef, dor paßt en Deckel op.</li>

<li>En kloke Hehn leggt ok mal in de Netteln.</li>

<li>Fett driwt baben.</li>

<li>Geduld öwerwinnt Swiensbraden.</li>

<li>Gegen en hitten Backaben is nich antojappen.</li>

<li>Je arger Strick, je beter Glück.</li>

<li>Kinnermaat un Kalvermaat möt ole Lüd weeten.</li>

<li>Lewer de Mag verrenken as de Weert wat schenken.</li>

<li>Man mutt Bäckers Kinner keen Stuten gewen.</li>

<li>Utverschamt lett nich gut, awers fett gut.</li>

<li>Vor Geld kann man den Düwel danzen laten.</li>

<li>Wat de Bur nich kennt, dat itt he nich.</li>

<li>Wat de Een sin Uhl, is de Annern sin Nachtigal.</li>

<li>Wat enmal to'n Swinstrog tohaut is, darut ward nimmer
en Vigelin.</li>

<li>Wenn et regnet op de Prester, denn drüppelt dat op de
Köster.</li>

<li>Wer sick nix rekent un ok nix is, de is tweemal nix.</li>

<li>Wo Geld is, dor is de Düwel ok, un wo keen Geld is, dor
is he tweemal.</li>

<li>He hett 'n anslägschen Kopp, wenn he de Trepp dalfallt.</li>

<li>He hett depe Insichten, wenn he in de Soot kiekt.</li>

<li>He süt dat an as de Koh dat nie Door.</li>

<li>He hett de beste Knaken in't Muul.</li>

<li>He sprickt immer von 'n groten Christopher un hett den
lütten nich 'n mal sehn.</li>

<li>Em geit dat Muul as en Lammersteert.</li>

<li>He lüggt mehr as veer Peer trecken könnt.</li>

<li>He is so ehrlich as de Jud von Altona, de stohl op'n helligen
Middag.</li>

<li>He hett nich stahl'n, he hett dar blots mit de Hand op pedd.</li>

<li>He lett sick vörn Groschen öwert Hus trecken un wenn't gut
geit, noch eenmal.</li>

<li><span epub:type="pagebreak" id="page389" title="389" xmlns:epub="http://www.idpf.org/2007/ops"/>He kann nich mit de Ellbog'n in de Tasch kam'n.</li>

<li>He sitt op't Geld as de Düwel op de Seel.</li>

<li>Kummt he vundag nich, so kummt he morgen.</li>

<li>De Katt hett em öwer de Tung kleit. (Er kann das R
nicht aussprechen.)</li>

<li>He kiekt mit 't rechte Og in de linke Westentasch. (Er schielt.)</li>

<li>He is so glatt, as wenn em de Bull lickt harr.</li>

<li>He makt en Gesicht as acht Dag Regenwedder.</li>

<li>He makt en Gesicht, dor kann man Rotten un Müs mit
bang maken.</li>

<li>He süht ut, as wenn he en ophett un will bi de annern
anfangn.</li>

<li>He makt 'n Lipp so breed, dor kunn en Kluckhehn mit söbn
Küken opsitten.</li>

<li>He süht so sur ut, as harr he en Putt voll Müs op un
schull bi'n annern anfangn. (Er macht ein mürrisches Gesicht.)</li>

<li>He süht ut as de düre Tid. (Er sieht trübselig aus.)</li>

<li>He makt en Gesich as de Katt, wennt donnert.</li>

<li>Ick hör em gahn, he hett Holtschoh an.</li>

<li>Man kann sick op em verlaten as op'n dode Rott. (Er ist
unzuverlässig.)</li>

<li>Dat is en Kerl as en Fusthannschen, he lett sick op beide
Hann trecken.</li>

<li>He will immer mitten op'n Sack sitten un denn op beide
Enn fat hebbn. (Er ist egoistisch.)</li>

<li>Grotdon is min Leben, Broder lehn min Sösling. (Großtuer.)</li>

<li>He is nich eegen un ok nich nücksch, awer wat he nich will,
dat deit he nich.</li>

<li>He is so eegen as Johann Held, de schull an'n Galgen un
wull nich. (Er ist eigensinnig.)</li>

<li>He verseeg sick as Vatter Lorenz, de wull en Pund Toback
kopen un stohl een. (Er irrt sich.)</li>

<li>He fragt de Koh en Kalv af.</li>

<li>He dampt, as wenn'n lüttje Mann backt. (Er raucht stark.)</li>

<li>He hangt opt Peerd as'n Fürtang. (Er ist ein schlechter
Reiter.)</li>

<li>He hett 18 Handwark un 19 Unglück.</li>

<li>Dat's en vun Hunnert. (Ein Gewöhnlicher.)</li>

</ol>

