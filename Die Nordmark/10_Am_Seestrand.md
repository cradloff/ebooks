<h2>Am Seestrand.</h2>

<h3>Von Felix Schmeißer.</h3>

Hier staht keen Büsch, hier staht keen Böm,
blots gele Gras un Glockenblöm
waßt vune rode Heidekant
op Feld un Wall dal nah de Strand.

Hier is keen Minschenseel to sehn;
ick bin op Heid un Strand alleen.
Hier is keen anner Lud to hörn
as Lerchenleeder neeg un feern.

De Hewen lacht so düsterblau,
dat wide Watt schint sülwergrau.
En Schipp int Priel liggt ope Siet
un töwt sach op de neechste Tid.

Wo still, wo eensam is dat Haff!
Günt spegelt sick de Insel aff;
de Mæl steiht still, as wenn se sleep,
un Möven fleegen äwert Deep. --

