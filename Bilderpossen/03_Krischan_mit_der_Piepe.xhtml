<?xml version="1.0" encoding="UTF-8" standalone="no" ?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" lang="de">
<head>
<title>Krischan mit der Piepe - Wilhelm Busch</title>
<link href='book.css' type='text/css' rel='stylesheet'/>
</head>
<body>

<h1>Krischan mit der Piepe</h1>

<div>
<img src="03img01.jpg" alt="" width="45%" height="auto"/>
<p>De Vader seggt: »Eck mot nu gahn!
Krischan! lat de Piepen stahn!«</p>
</div>

<div>
<img src="03img02.jpg" alt="" width="45%" height="auto"/>
<p>Kum awer geiht he ut der Doer,
Krigt Krischan all de Piepen her.</p>
</div>

<div>
<img src="03img03.jpg" alt="" width="45%" height="auto"/>
<p>Min Krischan steckt ok gar nich fuul
De Smoekepiepen in dat Muul,</p>
</div>

<div>
<img src="03img04.jpg" alt="" width="45%" height="auto"/>
<p>He smoekt! – Wat, Deuker, is denn dat?!
Mi dücht, dar achter rögt sick wat.</p>
</div>

<div>
<img src="03img05.jpg" alt="" width="90%" height="auto"/>
<p>De Stock is mit den Schirm in Gange,
De Aben danzet mit der Tange.</p>
</div>

<div>
<img src="03img06.jpg" alt="" width="90%" height="auto"/>
<p>De Slaprock danzt mit den Stohl, juheh!
Un de Disch mit den olen Kanapeh.</p>
</div>

<div>
<img src="03img07.jpg" alt="" width="90%" height="auto"/>
<p>Up eenmal – puff! – do werd et dunkel:
Dat is de ole Runkelmunkel!</p>
</div>

<div>
<img src="03img08.jpg" alt="" width="90%" height="auto"/>
<p>Un – puff! – kummt no'n Keerel an:
Dat ist de swarte Morian.</p>
</div>

<div>
<img src="03img09.jpg" alt="" width="90%" height="auto"/>
<p>Se danzet un springet un dreihet sick,
Den Krischan werd so wunderlick.</p>
</div>

<div>
<img src="03img10.jpg" alt="" width="90%" height="auto"/>
<p>Se danzet, dildi, se trampelt, schrum schrum!
Wupp! dreiht sick de ganze Stube um!</p>
</div>

<div>
<img src="03img11.jpg" alt="" width="90%" height="auto"/>
<p>Jüst tret de Moder in de Doer,
De Krischan ligt ganz krumm und quer.</p>
</div>

<div>
<img src="03img12.jpg" alt="" width="90%" height="auto"/>
<p>He ligt to Bed; de Keerels winkt,
Als Moder swarten Kaffe bringt.</p>
</div>

<div>
<img src="03img13.jpg" alt="" width="90%" height="auto"/>
<p>He drinkt den swarten Kaffe ut,
Dat deiht min lewen Krischan gut.</p>
</div>

<div>
<img src="03img14.jpg" alt="" width="90%" height="auto"/>
<p>Un Vader sitt dabi un lacht
Un seggt: »Dat heb eck lange dacht!

Ja ja, min Jung! so mot et gahn!
Krischan, lat de Piepe stahn!!«</p>
</div>

</body>
</html>

